\subsection*{Laskujärjestys}

Yleisen käytännön mukaan laskulausekkeessa, jossa on useita laskutoimituksia, tehdään laskutoimitukset seuraavan järjestyksen mukaan:

\laatikko{
\begin{enumerate}
\item{Suluissa olevat lausekkeet}
\item{Potenssilaskut (potenssia käsitellään tarkemmin myöhemmin tässä kirjassa)}
\item{Kerto- ja jakolaskut vasemmalta oikealle}
\item{Yhteen- ja vähennyslaskut vasemmalta oikealle}
\end{enumerate}
}

Käytännössä laskutoimituksen voi laskea, jos sen kummallakaan puolella ei ole laskutoimitusta, joka pitäisi laskea ensin.

Lisäksi yhteenlaskulla on sellainen erityisominaisuus, että pelkästään yhteenlaskua sisältävässä
lausekkeessa laskujärjestys ei vaikuta tulokseen. Sen vuoksi yhteenlaskut voi laskea myös oikealta
vasemmalle kunhan välissä ei ole esimerkiksi vähennyslaskua tai muita laskutoimituksia.

Samoin kertolaskut voi laskea missä järjestyksessä tahansa kunhan välissä ei ole muita laskutoimituksia.

Vähennyslaskussa ja jakolaskussa laskujärjestyksellä sen sijaan on merkitystä.

\begin{esimerkki}
Lasketaan laskutoimitus $-(8+3)+3+1-2\cdot 5$.

Suluissa olevan laskutoimituksen voi laskea heti. Sen sijaan laskua $1-2$ ei voi laskea vielä,
koska vieressä oleva kertolasku on laskujärjestyksessä sitä ennen. %"laskua ei voida laskea" olettaa, että siinä on lasku 1-2., mitä siinä EI OLE! Mur. Tämä pitää selittää kunnolla! :C T: Joonas

Lasku $3+1$ sen sijaan voi laskea. Oikealla puolella oleva vähennyslasku on
laskujärjestyksessä vasta sen jälkeen, ja vasemmalla puolella oleva yhteenlasku ei haittaa,
koska yhteenlaskut voi laskea missä järjestyksessä vain.

\begin{align*}
   &-(8+3)+3-2\cdot 5&\textrm{Lasketaan ensin kertolasku ja suluissa oleva lasku.}
\\=&-11+3-10&\qquad\textrm{Loput laskut lasketaan laskujärjestyksen mukaan vasemmalta oikealle.}
\\=&-8-10&
\\=&-18&
\end{align*}
\end{esimerkki}

\subsection*{Lausekkeiden sieventäminen}

Mitä tahansa lukua tai kirjoitettua laskutoimitusta (kuten kuten $9$ tai $\frac{x}{3}-9$) kutsutaan \termi{Lauseke}{lausekkeeksi}. \termi{Termi}{Termi} puolestaan on yksi yhteenlaskettava osa lausekkeesta. Termissä voi olla yhdistelmä luvuista, vakioista ja muuttujista tulona, kuten $-4\sqrt{2}ax^2$ tai se voi olla jokin näistä yksittäisenä kuten pelkkä $1$.

Matemaattisia ongelmia ratkaistaessa kannattaa usein etsiä vaihtoehtoisia tapoja jonkin laskutoimituksen, lausekkeen tai luvun ilmaisemiseksi. Tällöin usein korvataan esimerkiksi jokin laskutoimitus toisella laskutoimituksella, josta tulee sama tulos. Näin lauseke saadaan sellaiseen muotoon, jonka avulla ratkaisussa päästään eteenpäin. Kun merkitsemme monimutkaisen lausekkeen lyhyemmin, sitä kutsutaan \termi{sieventäminen}{sieventämiseksi}. Sieventäminen on ikään kuin sotkuisen kaavan siistimistä selkeämmäksi.

Matematiikassa on tapana ajatella niin, että saman luvun voi kirjoittaa monella eri tavalla. Esimerkiksi merkinnät \begin{align*}
                & 42 \\ & -(-42) \\ & 6 \cdot 7 \\ & (50-29) \cdot 2                                                                                                      
                                                                                                                 \end{align*}
tarkoittavat kaikki samaa lukua. Niinpä missä tahansa lausekkeessa voi luvun $42$ paikalle kirjoittaa merkinnän $(50-29)\cdot 2$, sillä ne tarkoittavat samaa lukua. Tähän lukuun on koottu sääntöjä, joiden avulla laskutoimituksia voi vaihtaa niin, että lopputulos ei muutu.

Yhteen- ja vähennyslasku ovat toistensa käänteistoimituksia, joten saman luvun lisääminen ja vähentäminen peräkkäin kumoavat toisensa:

\laatikko{
\begin{alakohdat}
\alakohta{$a+b-b=a$}
\alakohta{$a-b+b=a$}
\end{alakohdat}
}

Kerto- ja jakolasku ovat toistensa käänteistoimituksia, joten peräkkäin kertominen ja jakaminen samalla luvulla kumoavat toisensa:

\laatikko{
\begin{alakohdat}
\alakohta{$a\cdot b:b=a$}
\alakohta{$a:b\cdot b=a$}
\end{alakohdat}
}

\laatikko{
Yhteenlaskut voi laskea missä järjestyksessä tahansa

\begin{tabular}{ll}
  $a+b=b+a$\qquad\qquad&(vaihdantalaki)\\
  \\
  $a+(b+c)=(a+b)+c=a+b+c$\qquad\qquad&(liitäntälaki)
\end{tabular} 
}

Esimerkiksi laskemalla voidaan tarkistaa, että $5+7=7+5$ ja että $(2+3)+5=2+(3+5)$.

Nämä säännöt voidaan yhdistää yleiseksi säännöksi, jonka mukaan yhteenlaskun sisällä laskujärjestystä voi vaihtaa miten tahansa.

Tämä sääntö voidaan yleistää koskemaan myös vähennyslaskua, kun muistetaan, että vähennyslasku tarkoittaa oikeastaan vastaluvun lisäämistä. $5-8$ tarkoittaa siis samaa kuin $5+(-8)$, joka voidaan nyt kirjoittaa yhteenlaskun vaihdantalain perusteella muotoon $(-8)+5$ eli $-8+5$ ilman, että laskun lopputulos muuttuu. Tästä seuraa seuraava sääntö:

\laatikko{
Pelkästään yhteen- ja vähennyslaskua sisältävässä lausekkeessa laskujärjestystä voi vaihtaa vapaasti, kun ajattelee miinusmerkin kuuluvan sitä seuraavaan lukuun ja liikkuvan sen mukana.
}

\begin{esimerkki} 
$5-8+7-2=5+(-8)+7+(-2)=(-2)+(-8)+5+7=-2-8+5+7$ 
\end{esimerkki}

Vastaavat säännöt pätevät kerto- ja jakolaskulle samoista syistä.

\laatikko{
Kertolaskut voi laskea missä järjestyksessä tahansa

\begin{tabular}{ll}
  $a\cdot b=b\cdot a$\qquad\qquad&(vaihdantalaki)\\
  \\
  $a\cdot (b\cdot c)=(a\cdot b)\cdot c=a\cdot b\cdot c$\qquad\qquad&(liitäntälaki)
\end{tabular} 
}



\begin{esimerkki}

$5 \cdot 6 = 6 \cdot 5$
 
 $2 \cdot (1+2) = 2 \cdot 1 + 2 \cdot 2$
\end{esimerkki} 

%$2 \cdot (1+2) = 2 \cdot 1 + 2 \cdot 2$

\laatikko{
Pelkästään kerto- ja jakolaskua sisältävässä lausekkeessa laskujärjestystä voi vaihtaa vapaasti, kun ajattelee jakolaskun käänteisluvulla kertomisena.
}

\begin{esimerkki}
$5:8\cdot 7:2=5\cdot\frac18\cdot 7\cdot\frac12=7\cdot \frac12\cdot\frac18\cdot 5=7:2:8\cdot 5$
\end{esimerkki} 

Lisäksi yhteen- ja kertolaskua sisältävällä lausekkeelle pätee seuraava erittäin tärkeä sääntö:

\laatikko{
$a(b+c)=ab+ac$\qquad\qquad(osittelulaki)

Vasemmalta oikealle luettaessa puhutaan \termi{sulkeiden avaaminen}{sulkujen avaamisesta}. Oikealta vasemmalle päin mentäessä puhutaan \termi{yhteinen tekijä}{yhteisen tekijän ottamisesta}.
}

Aikaisemmin mainittujen laskulakien perusteella osittelulaki voidaan yhdistää koskemaan myös toisin päin olevaa kertolaskun ja yhteenlaskun yhdistelmää, useamman luvun yhteenlaskua, vähennyslaskua ja jakolaskua:

\begin{align*}
&(b+c)a = a(b+c) = ab+ac = ba+ca \text{ (Sovellettu vaihdantalakia)} \\
&a(b+c+d) = a((b+c)+d) = a(b+c)+ad = ab+ac+ad \text{ (Sovellettu liitäntälakia)} \\
&a(b-c) = a(b+(-c))=ab+a\cdot(-c)=ab-ac \text{ (Sovellettu vähennyslaskun määritelmää vastaluvun avulla)} \\
&(b+c):a = (b+c)\cdot\dfrac1a = b\cdot\dfrac1a+c\cdot\dfrac1a = b:a+c:a \text{ (Sovellettu jakolaskun ilmaisemista käänteisluvun avulla. Tämä ominaisuus esitellään myöhemmin rationaalilukujen yhteydessä.) }
\end{align*}

Esimerkiksi seuraava laskutoimitus on helppo laskea osittelulain avulla: 
     \begin{align*}
	  7777\cdot 542-7777\cdot 541 &= 7777\cdot (542-541)  \\ &= 7777\cdot 1 \\ &= 7777
     \end{align*}


Osittelulakia voidaan käyttää myös tuntemattomia lukuja sisältävien lausekkeiden muokkaamisessa. Esim. $2(x+5)=2x+10$.

% === SIISTITTÄVÄ PÄTKÄ LOPPUU ===
